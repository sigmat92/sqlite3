[ข้อตกลงสิทธิ์ใช้งานสำหรับผู้ใช้ปลายทาง]
อัปเดตล่าสุด: 1 พฤษภาคม 2023

โปรดอ่านข้อตกลงสิทธิ์ใช้งานสำหรับผู้ใช้ปลายทางฉบับนี้ (“EULA” ฉบับนี้) รวมถึงนโยบายความเป็นส่วนตัวซึ่งเป็นภาคผนวกของข้อตกลงสิทธิ์ใช้งานสำหรับผู้ใช้ปลายทางฉบับนี้โดยละเอียดก่อนที่คุณจะติดตั้งหรือใช้งานซอฟต์แวร์ 

Zhuhai Pantum Electronics Co., Ltd. (“ผู้อนุญาต”) ยินดีที่จะให้สิทธิ์ใช้งานซอฟต์แวร์แก่บุคคลหรือนิติบุคคลที่ได้รับซอฟต์แวร์ (“คุณ”) ตามเงื่อนไขที่ว่าคุณยอมรับข้อกำหนดทั้งหมดที่ระบุในข้อตกลงสิทธิ์ใช้งานสำหรับผู้ใช้ปลายทางฉบับนี้ (“EULA”) รวมถึงนโยบายความเป็นส่วนตัว (“นโยบายความเป็นส่วนตัว”) ซึ่งเป็นภาคผนวกของข้อตกลงสิทธิ์ใช้งานสำหรับผู้ใช้ปลายทางฉบับนี้ ก่อนที่คุณจะคลิกปุ่ม “ฉันยอมรับข้อตกลงสิทธิ์ใช้งานสำหรับผู้ใช้ปลายทางและนโยบายความเป็นส่วนตัว” (ดังจะเรียกต่อไปว่าปุ่ม “ฉันยอมรับ”) ในตอนท้ายของเอกสารฉบับนี้ หรือติดตั้ง คัดลอก ดาวน์โหลด หรือใช้งานซอฟต์แวร์ โปรดอ่านข้อกำหนดและเงื่อนไขของ EULA ฉบับนี้รวมถึงนโยบายความเป็นส่วนตัวซึ่งเป็นภาคผนวกของ EULA ฉบับนี้ หากคุณไม่ได้คลิกปุ่ม “ฉันยอมรับ” คุณจะไม่ได้รับอนุญาตให้คลิกปุ่ม “ถัดไป” เพื่อทำการติดตั้งซอฟต์แวร์ให้เสร็จสมบูรณ์ นอกจากนี้ คุณจะไม่ได้รับอนุญาตให้ติดตั้ง คัดลอก ดาวน์โหลด หรือใช้งานซอฟต์แวร์ในลักษณะอื่นใด และคุณจะต้องลบซอฟต์แวร์ออกจากระบบของคุณทันที การคลิกปุ่ม “ฉันยอมรับ” หรือการติดตั้ง การคัดลอก การดาวน์โหลด หรือการใช้งานซอฟต์แวร์ในลักษณะอื่นใดแสดงว่าคุณยินยอมที่จะผูกพันตามการรับประกันการปฏิบัติตามและการเข้าเป็นคู่สัญญาของ EULA ฉบับนี้รวมถึงนโยบายความเป็นส่วนตัวซึ่งเป็นภาคผนวกของ EULA ฉบับนี้ 
หากคุณไม่ยอมรับที่จะผูกพันกับ EULA ฉบับนี้และนโยบายความเป็นส่วนตัว คุณสามารถส่งคืน “ผลิตภัณฑ์ของผู้อนุญาต” ที่ยังไม่ได้ใช้งานและซอฟต์แวร์นี้ภายในสิบสี่ (14) วันหลังจากวันที่ซื้อเพื่อรับเงินคืนตามนโยบายการคืนเงินของสถานที่ที่คุณซื้อผลิตภัณฑ์ 
ประกาศสำคัญ: ข้อ 13 เป็นบทบัญญัติที่มีผลผูกพันเกี่ยวกับการบังคับใช้กฎหมายและการอนุญาโตตุลาการ และระบุการสละสิทธิ์ของคุณในการมีส่วนร่วมในการดำเนินคดีแบบกลุ่มหรือการอนุญาโตตุลาการแบบกลุ่มสำหรับข้อพิพาทในเขตอำนาจศาลใดก็ตาม

1.ซอฟต์แวร์
“ซอฟต์แวร์” หมายถึง โปรแกรมคอมพิวเตอร์ที่อยู่ในแพ็คเกจซึ่งจัดหาให้โดยผู้อนุญาตรวมถึงรหัส เทคนิค เครื่องมือซอฟต์แวร์ รูปแบบ การออกแบบ แนวคิด วิธีการ และความคิดที่เกี่ยวข้องกับโปรแกรมคอมพิวเตอร์ดังกล่าวและเอกสารที่เกี่ยวข้องทั้งหมด

2.ความเป็นเจ้าของ 
คุณรับทราบและตกลงว่าซอฟต์แวร์ถือเป็นความลับทางการค้าอันมีค่าของผู้อนุญาตและผู้อนุญาตที่เป็นบุคคลภายนอกของผู้อนุยาต และผู้อนุญาตหรือผู้อนุญาตที่เป็นบุคคลภายนอกของผู้อนุญาตดังกล่าวเป็นเจ้าของลิขสิทธิ์ทั้งในประเทศและต่างประเทศตลอดจนสิทธิ์ในทรัพย์สินทางปัญญาอื่นๆ ในซอฟต์แวร์และสำเนาทั้งหมด เว้นแต่จะมีการอนุญาตโดยชัดแจ้งอย่างเป็นลายลักษณ์อักษรแก่คุณใน EULA ฉบับนี้ สิทธิ์ทั้งหมดในและที่มีต่อซอฟต์แวร์และสิทธิ์ในทรัพย์สินทางปัญญาทั้งหมดจะได้รับการสงวนไว้โดยและต่อผู้อนุญาตและผู้อนุญาตที่เป็นบุคคลภายนอกของผู้อนุญาต จะไม่มีการโอนกรรมสิทธิ์หรือความเป็นเจ้าของใดในซอฟต์แวร์ให้แก่คุณ คุณต้องทำสำเนาและระบุลิขสิทธิ์และประกาศกรรมสิทธิ์อื่นๆ ไว้บนและในสำเนาต่างๆ ซึ่งรวมถึงแต่ไม่จำกัดเพียงสำเนาบางส่วน สำเนาทางกายภาพ หรือสำเนาอิเล็กทรอนิกส์ของซอฟต์แวร์ในกรณีที่คุณทำการเปลี่ยนแปลงหรือแก้ไขหรือแนะนำให้ทำการเปลี่ยนแปลงหรือแก้ไขซอฟต์แวร์ คุณรับทราบว่าคุณจะไม่มีสิทธิ์ กรรมสิทธิ์ หรือผลประโยชน์ใดในหรือต่อการเปลี่ยนแปลงหรือการแก้ไขดังกล่าว นอกจากนี้ คุณยังตกลงเพิ่มเติมอีกด้วยว่าการเปลี่ยนแปลงหรือการแก้ไขดังกล่าวจะเป็นกรรมสิทธิ์แต่เพียงผู้เดียวของผู้อนุญาตหรือผู้อนุญาตที่เป็นบุคคลภายนอกของผู้อนุญาต

3.ใบอนุญาต
หลังจากที่คุณยอมรับ EULA ฉบับนี้แล้ว ตลอดระยะเวลาของ EULA ฉบับนี้ ผู้อนุญาตจะมอบสิทธิ์ให้แก่คุณ และคุณตกลงที่จะยอมรับใบอนุญาตส่วนบุคคลแบบจำกัดที่ไม่ผูกขาดและไม่สามารถถ่ายโอนได้เพื่อการดำเนินการดังต่อไปนี้โดยที่คุณจะต้องปฏิบัติตามข้อกำหนดและเงื่อนไขของ EULA ฉบับนี้: 
(a) ติดตั้งและใช้งานซอฟต์แวร์เฉพาะกับผลิตภัณฑ์ของผู้อนุญาตที่จัดมาให้พร้อมกับซอฟต์แวร์ หรือผลิตภัณฑ์สำหรับซอฟต์แวร์ตามที่ระบุไว้ในเอกสารซอฟต์แวร์หรือเอกสารผลิตภัณฑ์ของผู้อนุญาตที่เกี่ยวข้อง (“ผลิตภัณฑ์ของผู้อนุญาต”)

(b) ติดตั้งและใช้งานซอฟต์แวร์บนคอมพิวเตอร์จำหนวนหนึ่งเครื่องหรือมากกว่าตามความจำเป็นสำหรับการใช้งานตามปกดิและโดยเจตนาของผลิตภัณฑ์ของผู้อนุญาต 

(c) ใช้งานซอฟต์แวร์เฉพาะกับธุรกิจตามที่กำหนดหรือวัตถุประสงค์ส่วนบุคคลของคุณในการใช้งานผลิตภัณฑ์ของผู้อนุญาต

(d) ทำสำเนาซอฟต์แวร์ในจำนวนที่สมเหตุสมผลเพื่อสนับสนุนการใช้งานตามปกติและโดยเจตนาของซอฟต์แวร์เท่านั้นโดยมีเงื่อนไขว่าสำเนาดังกล่าวจะต้องระบุประกาศเกี่ยวกับกรรมสิทธิ์ทั้งหมดที่ให้มาพร้อมกับซอฟต์แวร์ และคุณจะต้องใช้สำเนาดังกล่าวเพื่อวัตถุประสงค์ในการสำรองข้อมูลหรือการติดตั้งเท่านั้น

(e) โอนการครอบครองสำเนาของซอฟต์แวร์ให้แก่คู่สัญญาอีกฝ่ายโดยการโอนสำเนาของ EULA ฉบับนี้และเอกสารอื่นๆ ทั้งหมดพร้อมกับสำเนาของซอฟต์แวร์ฉบับสมบูรณ์ที่ไม่มีการเปลี่ยนแปลงอย่างน้อยหนึ่งชุดโดยมีเงื่อนไขว่า:
(i) ในขณะเดียวกัน คุณจะต้องโอนสำเนาของซอฟต์แวร์ให้แก่คู่สัญญาอีกฝ่ายหรือทำลายสำเนาของซอฟต์แวร์ทั้งหมดของคุณ
(ii) การโอนการครอบครองดังกล่าวจะทำให้ใบอนุญาตของคุณกับผู้อนุญาตสิ้นสุดลง
(iii) การถ่ายโอนดังกล่าวจะโอนผลิตภัณฑ์ของผู้อนุญาตซึ่งจำกัดการใช้งานซอฟต์แวร์ 
(iv) คู่สัญญาอีกฝ่ายดังกล่าวยอมรับและตกลงที่จะผูกพันตามข้อกำหนดและเงื่อนไขของ EULA ฉบับนี้และการใช้งานซอฟต์แวร์ของตนเอง
(v) คุณจะต้องชดใช้ค่าเสียหายให้แก่ผู้อนุญาตเต็มจำนวนในกรณีที่มีการเรียกร้อง การสูญเสีย หรือความเสียหายใดๆ ก็ตามอันเป็นผลมาจากการที่คู่สัญญาอีกฝ่ายดังกล่าวไม่สามารถปฏิบัติตาม EULA ฉบับนี้ซึ่งรวมถึงแต่ไม่จำกัดเพียงส่วนที่เกี่ยวข้องกับประเด็นการควบคุมการส่งออก

4.ข้อจำกัด
(a) คุณจะต้องไม่และจะต้องไม่อนุญาตให้บุคคลอื่นดำเนินการดังต่อไปนี้หากไม่ได้รับความยินยอมอย่างเป็นลายลักษณ์อักษรล่วงหน้าจากผู้อนุญาต:
(i) ใช้งาน คัดลอก แก้ไข รวม หรือถ่ายโอนสำเนาของซอฟต์แวร์ (หรือส่วนใดส่วนหนึ่งของซอฟต์แวร์) เว้นเสียแต่ว่าจะได้รับอนุญาตโดยชัดแจ้งอย่างเป็นลายลักษณ์อักษรใน EULA ฉบับนี้
(ii) ทำวิศวกรรมย้อนกลับ ทำการประกอบย้อนกลับ หรือทำการคอมไพล์ย้อนกลับ หรือพยายามสร้างซอฟต์แวร์ขึ้นมาใหม่หรือค้นหาซอร์สโค้ดของซอฟต์แวร์เว้นเสียแต่ว่าจะได้รับอนุญาตโดยชัดแจ้งอย่างเป็นลายลักษณ์อักษรโดยกฎหมายที่บังคับใช้โดยปราศจากการสละสิทธิ์ตามสัญญา
(iii) ให้อนุญาตช่วง เช่า ให้ยืม ให้เช่า ทำการตลาด ขาย หรือแจกจ่ายซอฟต์แวร์หรือสำเนาใดก็ตามของซอฟต์แวร์ดังกล่าว
(iv) สร้างผลงานลอกเลียนแบบจากซอฟต์แวร์ หรือดัดแปลง หรือปิดใช้งานการให้สิทธิ์การใช้งานหรือฟีเจอร์การควบคุมใดๆ ของซอฟต์แวร์ หรือลบ ยกเลิกการจับกลุ่ม แยกส่วน หรือแยกส่วนประกอบใดๆ ของซอฟต์แวร์
(v) ใช้งานซอฟต์แวร์ในสภาพแวดล้อมที่เป็นโฮสต์ติ้ง การแชร์เวลา หรือสำนักบริการ
(vi) ลบประกาศหรือฉลากเกี่ยวกับกรรมสิทธิ์บนซอฟต์แวร์
(b) คุณจะต้องไม่ส่งออกหรือส่งออกซ้ำซอฟต์แวร์ (หรือส่วนใดส่วนหนึ่งของซอฟต์แวร์) ไม่ว่าจะในรูปแบบใดก็ตามอันเป็นการละเมิดข้อจำกัดการส่งออกของรัฐบาลของประเทศของคุณ

(c) คุณจะต้องปฏิบัติตามการจำกัดและข้อจำกัดเพิ่มเติมเกี่ยวกับซอฟต์แวร์ที่อาจจะได้รับการระบุไว้ในเอกสารที่เกี่ยวข้อง

5.การอัปเดตใบอนุญาต
หากผู้อนุญาตจัดหาซอฟต์แวร์ให้แก่คุณในฐานะที่เป็นการอัปเดต การอัปเกรด เวอร์ชันใหม่ หรือส่วนเสริม (ดังจะเรียกรวมกันว่า “การอัปเดต”) คุณจะได้รับอนุญาตให้ใช้การอัปเดตได้ก็ต่อเมื่อคุณมีใบอนุญาตที่ถูกต้องสำหรับซอฟต์แวร์ที่ผู้อนุญาตระบุว่ามีสิทธิ์สำหรับการอัปเดตดังกล่าว คุณอาจจะไม่สามารถใช้งานซอฟต์แวร์ดังกล่าวได้อีกต่อไปตามขอบเขตที่การอัปเดตดังกล่าวมาแทนหรือแทนที่ซอฟต์แวร์เดิม EULA ฉบับนี้จะได้รับการนำไปใช้กับการอัปเดตในแต่ละครั้งยกเว้นในกรณีที่ผู้อนุญาตระบุว่าจะมีการใช้ข้อกำหนดอื่นในกรณีที่มีข้อขัดแย้ง ข้อกำหนดอื่นๆ ดังกล่าวจะได้รับการนำมาใช้แทน EULA ฉบับนี้

6.ซอฟต์แวร์ของบุคคลภายนอก 
ในส่วนของซอฟต์แวร์ใดก็ตาม (หรือส่วนต่างๆ ของซอฟต์แวร์ดังกล่าว) ที่จัดหาให้โดยบุคคลภายนอก (“ซอฟต์แวร์ของบุคคลภายนอก”) ภายใต้ใบอนุญาต คุณจะต้องปฏิบัติตามข้อกำหนดสิทธิ์การใช้งานเพิ่มเติมทั้งหมดซึ่งกำหนดโดยผู้อนุญาตที่เป็นบุคคลภายนอกดังกล่าว (“ข้อกำหนดสิทธิ์การใช้งานของบุคคลภายนอก”) โดยทั่วไปนั้น ข้อกำหนดสิทธิ์การใช้งานของบุคคลภายนอกจะอยู่ในไฟล์ที่ให้มาพร้อมกับซอฟต์แวร์ อย่างไรก็ตาม ผู้อนุญาตจะแจ้งให้คุณทราบข้อกำหนดดังกล่าวเมื่อได้รับการร้องขอจากคุณ ในกรณีที่มีข้อขัดแย้ง ข้อกำหนดสิทธิ์การใช้งานของบุคคลภายนอกจะได้รับการนำมาใช้แทน EULA ฉบับนี้ในส่วนที่เกี่ยวข้องกับซอฟต์แวร์ของบุคคลภายนอกดังกล่าว 

7.การให้ความยินยอมในการใช้งานข้อมูล 
คุณรับทราบและตกลงว่าผู้อนุญาต (และบริษัทในเครือของผู้อนุญาต) อาจเก็บรวบรวมและใช้งานข้อมูลที่คุณมอบให้เกี่ยวกับ (i) ซอฟต์แวร์หรือผลิตภัณฑ์ของผู้อนุญาต (ii) บริการสนับสนุนสำหรับซอฟต์แวร์หรือผลิตภัณฑ์ของผู้อนุญาต และ (iii) การใช้งานซอฟต์แวร์หรือผลิตภัณฑ์ของผู้อนุญาตของคุณโดยเฉพาะอย่างยิ่งจะรวมถึง: ซอฟต์แวร์นี้จะเก็บรวบรวมข้อมูลต่อไปนี้: 
1.ข้อมูลเครื่องพิมพ์ (หมายเลขประจำเครื่องของเครื่องพิมพ์  ที่อยู่ IP และสถานะของเครื่องพิมพ์)
2.ข้อมูลงานพิมพ์ (จำนวนสำเนา ขนาดกระดาษ สื่อที่ใช้ในการพิมพ์)
3. ข้อมูลงานสแกน (แหล่งที่มาของการสแกน สี ความละเอียด ขนาด ข้อมูลภาพที่สแกน) ผู้อนุญาตและบริษัทในเครือของผู้อนุญาตจะเก็บรวบรวมเฉพาะข้อมูลที่จำเป็นในการจัดหาบริการให้แก่คุณจากคุณ หรืออาจจะเก็บรวบรวมเฉพาะข้อมูลบางส่วนมากกว่าที่จะเป็นข้อมูลทั้งหมดข้างต้นซึ่งเกี่ยวข้องกับระบบปฏิบัติการบางระบบตามฟังก์ชันของผลิตภัณฑ์ต่างๆ ในระบบดังกล่าว ข้อมูลส่วนบุคคลและข้อมูลของบุคคลธรรมดาใดก็ตามที่ได้รับการเก็บรวบรวมในลักษณะดังกล่าวจะได้รับการดำเนินการตามนโยบายความเป็นส่วนตัวของผู้อนุญาต นโยบายความเป็นส่วนตัวเป็นภาคผนวกของ EULA และมีผลทางกฎหมายเช่นเดียวกันกับ EULA ฉบับนี้ ผู้อนุญาตจะต้องไม่ใช้ข้อมูลในลักษณะที่ระบุถึงตัวคุณเป็นการส่วนตัวยกเว้นเพื่อวัตถุประสงค์ในการให้บริการแก่คุณ

8.ข้อความปฏิเสธความรับผิดชอบในส่วนของการรับประกัน
รายละเอียดและข้อจำกัดการรับประกันสำหรับฮาร์ดแวร์ที่มีซอฟต์แวร์อยู่จะได้รับการระบุไว้ในคำประกาศการรับประกันแบบจำกัดที่ให้มาพร้อมกับฮาร์ดแวร์ดังกล่าว ด้วยข้อยกเว้นของการรับประกันโดยชัดแจ้งอย่างเป็นลายลักษณ์อักษรข้างต้นที่ใช้กับฮาร์ดแวร์และสื่อเท่านั้น ซอฟต์แวร์จะไม่ได้รับการรับประกัน และจะได้รับการจัดหาให้ “ตามที่เป็น” โดยปราศจากการรับประกัน การเป็นตัวแทน หรือการรับรองใดก็ตามไม่ว่าจะโดยชัดแจ้งอย่างเป็นลายลักษณ์อักษรหรือโดยนัย ไม่ว่าจะตามกฎหมายหรืออื่นๆ รวมถึงการรับประกันความสามารถในการซื้อขายหรือความเหมาะสมสำหรับวัตถุประสงค์ที่เฉพาะเจาะจง กรรมสิทธิ์ การไม่ละเมิด และการรับประกันใดก็ตาม ที่อาจจะเกิดขึ้นจากแนวทางปฏิบัติ การใช้งานทางการค้า หรือหลักปฏิบัติทางการค้า ผู้อนุญาตจะไม่เป็นตัวแทน รับรอง หรือรับประกันว่าการทำงานของซอฟต์แวร์จะไม่หยุดชะงักหรือปราศจากข้อผิดพลาดหรือเข้ากันได้กับสภาพแวดล้อมของการประมวลผลข้อมูลที่คุณใช้หรือข้อบกพร่องดังกล่าวจะสามารถได้รับการแก้ไขหรือจะต้องได้รับการแก้ไข เขตอำนาจศาลที่มีอำนาจอาจจะไม่อนุญาตให้มีการยกเว้นการรับประกันโดยนัย ดังนั้น ข้อจำกัดความรับผิดชอบข้างต้นจึงอาจจะไม่ใช้บังคับกับคุณ คุณอาจมีสิทธิ์ตามกฎหมายอื่นๆ ในเขตอำนาจศาลที่มีอำนาจได้ 

9.ข้อจำกัดของการแก้ไข
ความรับผิดสะสมของผู้อนุญาตสำหรับการสูญเสียและความเสียหายทั้งหมดภายใต้หรือที่เกี่ยวข้องกับ EULA ฉบับนี้ซึ่งรวมถึงแต่ไม่จำกัดเพียงการสูญเสียและความเสียหายที่เกิดขึ้นนอกสัญญา การละเมิดสัญญา (รวมถึงการกระทำที่เป็นความประมาทเลินเล่อ ความรับผิดอย่างเคร่งครัด และการกระทำโดยจงใจและ/หรือการกระทำโดยเจตนา) การรับประกัน การชดใช้ค่าเสียหาย หรือทฤษฎีความรับผิดอื่นๆ ไม่ว่าจะเป็นการไม่สามารถส่งมอบหรือดำเนินการ หรือที่เกี่ยวข้องกับการออกแบบ ประสิทธิภาพ การใช้งาน ข้อบกพร่อง หรือความล้มเหลวของซอฟต์แวร์ และการแก้ไขแต่เพียงผู้เดียวของคุณจะได้รับการจำกัดให้อยู่ที่จำนวนเงินที่คุณจ่ายสำหรับซอฟต์แวร์หรือที่ 5.00 ดอลลาร์สหรัฐ ไม่ว่าในกรณีใดก็ตาม ผู้อนุญาตหรือผู้อนุญาตที่เป็นบุคคลภายนอกของผู้อนุญาต หรือบริษัทในเครือที่เกี่ยวข้องของผู้อนุญาตที่เป็นบุคคลภายนอก ซัพพลายเออร์ ผู้จัดจำหน่าย หรือผู้จำหน่ายจะต้องรับผิดชอบต่อการสูญเสียกำไร การสูญเสียข้อมูล การหยุดชะงักทางธุรกิจ หรือความเสียหายโดยอ้อม ความเสียหายสืบเนื่อง ความเสียหายโดยบังเอิญ ความเสียหายของหลักประกัน ความเสียหายเพื่อเป็นเยี่ยงอย่าง ความเสียหายเชิงลงโทษ ความเสียหายเกี่ยวกับความน่าเชื่อถือ หรือความเสียหายพิเศษใดก็ตามที่เกี่ยวข้องหรือที่เป็นผลมาจากการใช้งานหรือการไม่สามารถใช้งานซอฟต์แวร์แม้ว่าความเสียหายดังกล่าวจะสามารถคาดการณ์ได้ หรือผู้อนุญาตหรือผู้อนุญาตของผู้อนุญาต หรือตัวแทนจำหน่ายที่ได้รับอนุญาตของผู้อนุญาตจะได้รับการแจ้งให้ทราบถึงความเป็นไปได้ของความเสียหายดังกล่าวหรือการเรียกร้องใดๆ ของคุณตามการเรียกร้องของบุคคลภายนอก ไม่ว่าการเรียกร้องดังกล่าวจะเป็นไปตามสัญญา การละเมิดสัญญา (รวมถึงความประมาทเลินเล่อ ความรับผิดอย่างเคร่งครัด และการกระทำโดยจงใจและ/หรือการกระทำโดยเจตนา) การรับประกัน การชดใช้ค่าเสียหาย หรือทฤษฎีความรับผิดอื่นๆ คุณตกลงว่า (ก) ข้อจำกัดความรับผิดที่ระบุไว้ใน EULA ฉบับนี้เป็นการจูงใจที่มีค่าและจำเป็นสำหรับผู้อนุญาตในการออกใบอนุญาตซอฟต์แวร์ให้แก่คุณ และ (B) ข้อจำกัดดังกล่าวจะต้องไม่ทำให้ EULA ฉบับนี้ล้มเหลวในวัตถุประสงค์ที่สำคัญเนื่องจากขาดการแก้ไขหรือการเยียวยา เขตอำนาจศาลที่มีอำนาจอาจไม่อนุญาตให้มีการจำกัดความรับผิด ดังนั้นข้อจำกัดความรับผิดชอบข้างต้นจึงอาจจะไม่ใช้บังคับกับคุณ คุณอาจมีสิทธิ์ตามกฎหมายอื่นๆ ในเขตอำนาจศาลที่มีอำนาจได้ 

10.คำอธิบายเกี่ยวกับสิทธิ์ที่ถูกจำกัด
คุณรับทราบว่าซอฟต์แวร์นี้เป็นซอฟต์แวร์คอมพิวเตอร์เชิงพาณิชย์ที่ได้รับการพัฒนาขึ้นโดยใช้ค่าใช้จ่ายส่วนตัว สิทธิ์ของคุณในการใช้งาน ทำซ้ำ หรือเปิดเผยจะถูกจำกัดโดย EULA ฉบับนี้ในกรณีที่ผู้ใช้ปลายทางเป็นหน่วยงานรัฐบาลของสหรัฐอเมริกา การใช้งาน การทำซ้ำ และการเปิดเผยจะถูกจำกัดตามที่ระบุไว้ใน EULA ฉบับนี้ตามขอบเขตสูงสุดที่อนุญาตโดยส่วนเพิ่มเติมของกฎข้อบังคับของการจัดซื้อจัดจ้างของกระทรวงกลาโหม หรือกฎข้อบังคับของการจัดซื้อจัดจ้างของรัฐบาลดลางตามที่มีการยังคับใช้

11.การบอกเลิก
คุณสามารถบอกเลิกใบอนุญาตของคุณได้ตลอดเวลาโดยการทำลายซอฟต์แวร์และสำเนาซอฟต์แวร์ทั้งหมดของคุณหรือโดยวิธีการอื่นใดตามที่ระบุไว้ใน EULA ฉบับนี้ สิทธิ์การใช้งานซอฟต์แวร์ของคุณจะสิ้นสุดลงในทันทีและโดยอัตโนมัติโดยไม่จำเป็นต้องมีการแจ้งให้คุณทราบล่วงหน้าหากคุณไม่สามารถปฏิบัติตาม EULA ฉบับนี้ได้อย่างเคร่งครัด เมื่อมีการบอกเลิกใบอนุญาตนี้ คุณต้องหยุดใช้งานซอฟต์แวร์ทั้งหมด และทำลายสำเนาทั้งหมดของซอฟต์แวร์ทันที ผู้อนุญาตขอสงวนสิทธิ์ในการเปลี่ยนแปลงราคา คุณลักษณะ ข้อมูลจำเพาะ ความสามารถ ฟังก์ชันการทำงาน ข้อกำหนดการให้สิทธิ์ วันที่เผยแพร่ ความพร้อมใช้งานโดยทั่วไป หรือคุณลักษณะอื่นใดของซอฟต์แวร์ได้ตลอดเวลา

12.ความเบ็ดเตล็ด
EULA ฉบับนี้จะต้องได้รับการแก้ไขอย่างเป็นลายลักษณ์อักษรและลงนามโดยคุณและเจ้าหน้าที่ผู้มีอำนาจของผู้อนุญาตเท่านั้น หากข้อกำหนดใดของ EULA ฉบับนี้ไม่ชอบด้วยกฎหมายหรือไม่สามารถบังคับใช้ได้โดยศาลของเขตอำนาจศาลที่มีอำนาจ ข้อกำหนดอื่นๆ ของ EULA ฉบับนี้จะต้องยังคงมีผลบังคับใช้อย่างเต็มที่ ในขณะที่ข้อกำหนดที่ละเมิดจะถูกจำกัดหรือแก้ไขตามขอบเขตที่จำเป็นเพื่อให้สามารถบังคับใช้ได้ 

13. กฎหมายที่บังคับใช้และเขตอำนาจศาล 
13.1 EULA ฉบับนี้จะได้รับการบังคับและตีความตามกฎหมายของสาธารณรัฐประชาชนจีน โดยไม่มีการใช้หลักกฎหมายขัดกัน 
13.2 ข้อพิพาทใดก็ตามที่เกิดขึ้นจากหรือเกี่ยวข้องกับ EULA ฉบับนี้จะถูกส่งไปที่ศาลอนุญาโตตุลาการระหว่างประเทศแห่งเซินเจิ้น (SCIA) เพื่อดำเนินการอนุญาโตตุลาการ การอนุญาโตตุลาการดังกล่าวจะได้รับการดำเนินการที่เซินเจิ้นตามกฎอนุญาโตตุลาการที่มีอยู่จำนวนของอนุญาโตตุลาการจะต้องมีหนึ่งคนในขณะที่ภาษาที่ใช้ในการอนุญาโตตุลาการจะต้องเป็นภาษาอังกฤษ
13.3 การสละสิทธิ์ในการดำเนินคดีแบบกลุ่มและการอนุญาโตตุลาการแบบกลุ่ม คุณและผู้อนุญาตตกลงว่าแต่ละฝ่ายสามารถยกข้อพิพาทมาโต้แย้งกับอีกฝ่ายได้ในฐานะบุคคลเท่านั้น ไม่ใช่ในฐานะโจทก์หรือสมาชิกกลุ่มของกลุ่มใดหรือการดำเนินการแทนซึ่งรวมถึงแต่ไม่จำกัดเพียงการดำเนินคดีแบบกลุ่มหรือการอนุญาโตตุลาการแบบกลุ่มระดับรัฐบาลกลางหรือระดับรัฐ ไม่อนุญาตให้มีการฟ้องร้องการดำเนินคดีแบบกลุ่ม การอนุญาโตตุลาการแบบกลุ่ม การดำเนินคดีส่วนตัวของอัยการสูงสุด และการดำเนินการอื่นใดที่บุคคลกระทำการในฐานะตัวแทน เมื่อเป็นเช่นนี้ ภายใต้กระบวนการการอนุญาโตตุลาการที่ระบุไว้ในส่วนนี้ การอนุญาโตตุลาการจะต้องไม่รวมหรือรวบรวมการเรียกร้องของคู่สัญญามากกว่าหนึ่งฝ่ายหากไม่ได้รับความยินยอมอย่างเป็นลายลักษณ์อักษรจากฝ่ายที่ได้รับผลกระทบทั้งหมดต่อกระบวนการอนุญาโตตุลาการ
13.4 ข้อ 13.3 จะได้รับการบังคับใช้อยู่เสมอไม่ว่าจะเป็นการบังคับใช้กฎหมายและเขตอำนาจศาลใดก็ตาม

Zhuhai Pantum Electronics Co., Ltd.